# Stworzenie punktu

#### Punkt można utworzyć na dwa sposoby:
* Przez przycisk w menu "Nowy punkt"
* Przez przytrzymanie palca na mapie – działa tylko, gdy rozwiniesz opcje nad mapą i zaznaczysz opcję "Dodaj punkt 
  poprzez przytrzymanie na mapie"

#### W formularzu do tworzenia nowego punktu trzeba uzupełnić:
* **Hasło do zebrania punktu** – możesz zostawić te pole puste i hasło samo się wygeneruje.
  Jeśli chcesz, możesz też ustawić własne 4 znakowe hasło, które zawiera tylko znaki A-Z, a-z, 0-9, myślnik oraz spację.
* **Nazwę punktu** – widoczna, gdy naciśniemy na punkt na mapie lub w wyszukiwarce punktów.
* **Typ punkt** – zostały opisane wyżej.
* **Kategorie punktów** – zostały opisane wyżej.
* **Data i czas pojawienia się punktu** – w tym momencie punkt się pojawia na mapie
* **Data i czas wygaśnięcia punktu** – w tym momencie punkt znika z mapy
* **Opis punkt** – jest widoczny, gdy klikniemy na punkt na mapie, a potem na przycisk "Szczegóły punktu"
* **Wiadomość po zebraniu punktu** – ta wiadomość jest widoczna w formie komunikatu zaraz po zebraniu punktu oraz 
  w szczegółach punktu, gdy klikniemy go na mapie. Można dodać zdjęcie zgodnie z formatem `(tekst)[link do zdjęcia]`.
* **Zbieralny po GPS** – pozwala ustawić czy punkt jest możliwy do zebrania po GPS. Żeby zobaczyć tę opcję, trzeba 
  wybrać odpowiednie ustawienie w opcjach zaawansowanych wydarzenia. Można dodać zdjęcie zgodnie z formatem 
  `(tekst)[link do zdjęcia]`.
* **Ustaw pozycję** – pozwala ustawić dokładną pozycję punktu na mapie za pomocą celownika.

Zapisując punkt, możesz nacisnąć opcję "Zapisz i dodaj kolejny" by zostawić część wybranych ustawień i dzięki temu
szybciej dodawać punkty.

#### Można rozłożyć punkt w rzeczywistości
Aby gra była możliwa do przeprowadzenia, wymagane jest rozłożenie punktu z aplikacji w rzeczywistości. By to zrobić, 
trzeba wydrukować lub przepisać na kartkę hasło do zebrania punktu i rozwiesić w miejscu, które jest zgodne z tym, co pokazuje 
aplikacja. Można też dodać wskazówki w opisie punktu, które pomogą w znalezieniu punktu.

#### Można rozłożyć punkt wirtualnie
Kolejnym sposobem rozkładania i zbierania punktów jest wykorzystanie lokalizacji na mapie i GPS (bez czteroznakowego 
hasła). Jeśli wybierzesz odpowiednią opcję zaawansowaną wydarzenia, to będziesz mógł w każdym punkcie wybrać czy jest 
zbieralny po GPS czy nie. Problemem tego rozwiązania jest dokładność GPS, która może być różna w zależności od terenu 
oraz urządzenia, na którym aplikacja jest uruchomiona.

#### Zbieranie punktów przez drużyny
Zebrać punkt można na dwa sposoby:
* drużyna musi przyjść na miejsce, znaleźć czteroznakowe hasło, który rozwiesili organizatorzy wydarzenia, nacisnąć 
  przycisk "zbierz punkt" i wpisać go do aplikacji.
* drużyna musi włączyć lokalizację GPS i przyjść na miejsce punktu. Wyskoczy wtedy okno z możliwością zebrania punktu. 
  Uczestnik może wymusić uruchomienie okna, wciskając przycisk "Zbierz punkt przez GPS" w aplikacji.

Po zebraniu punktu pokazuje się wiadomość, która jest ustawiana podczas tworzenia i edycji punktu. Można ją potem zobaczyć po kliknięciu w punkt na mapie i następnie w jego szczegóły.
Punkty, które są niewidoczne na mapie, dalej mogą być zebrane przez drużyny.
